---
Title: 03_design_principles
Description: This is the design principles report
Template: analysis
---


Kmom06 - Designprinciper
=======================


Designprinciper på tre personsidor analyseras.

Urval{.analysis-h1}
-----------------------
Jag fortsätter med samma sidor som i [Kmom04](./01_colors) och [Kmom05](./02_load). Jag har tidigare skrivit om några av anledningarna till varför jag valde ut sidorna:
<ol class="ol-analysis">
<li>De är förmodligen väldigt måna om sin image och därmed designen på sidan.</li>
<li>Har lejt ut det tekniska kunnandet till andra. Förmodligen har flertalet personer arbetat på deras sidor.</li>
<li>Känns lite "mänskligare" att recensera en personsida än ett företag eller produkt.</li>
</ol>

De tre personsidorna är:

* [David McRaney](https://www.davidmcraney.com/) - skapare av podd "You're not so smart". 
* [Selena Gomez](https://www.selenagomez.com/#/) - Världskänd tjejpopsångerska.
* [Cristiano Ronaldos](https://www.cristianoronaldo.com/#cr7) - Topp två fotbollsspelare i världen. 

Metod{.analysis-h1}
-----------------------
Personsidorna kollades mot designprinciperna i denna [Canva-artikel](https://www.canva.com/learn/design-elements-principles/). För enkelhetens skull följdes sammanfattningen från denna [infographic från samma artikel på Canva](https://static-cse.canva.com/blob/561631/20DP_Infographic.jpg). 


Resultat{.analysis-h1}
-----------------------
<h3 class="analysis-h3">Cristiano Ronaldo</h3>
<div class="analysis-container" markdown="1">
<h4 class="analysis-h4">Sidans syfte(4.1)</h4>
Sidans syfte är att marknadsföra "varumärket" Cristiano Ronaldo. Atleten har flera strängar på sin lyra än bara fotbollsspelandet. 
<h4 class="analysis-h4">Sidans design(4.2)</h4>
Sidan består av stora bildblock i olika höjder som täcker hela viewporten. 
Temat är mörkt för att ge en cool elegant vibb. För att sidan inte ska bli tråkig så blir objekten "aktiverade" när de hamnar i viewporten bland annat genom att en animering dras igång eller att de får en orange färgton.
<h4 class="analysis-h4">Designens känsla(4.3)</h4>
Designens hela syfte är att lyfta fram Cristiano Ronaldo som ett varumärke och en profil. Överallt på sidan så är massiva bilder med honom i fokus bara 1-2 skrollningar bort. Färgtemat ska ge ett coolt, elegant och "världsligt" intryckt. Både färgen orange och animationerna på sidorna ger ett intryck av energi. De extrema bilderna ger tyvärr ett pretentiöst och pråligt intryck. Dock kan jag tänka mig att en del av hans yngre fans gillar sidan. Designen uppfyller sitt syfte, vilket är att visa det coola varumärket Cristiano Ronaldo. 
<h4 class="analysis-h4">Designprinciper och designelement(4.4)</h4>
Sidan använder sig av dessa designprinciper:
<ul class="ol-analysis">
<li>Repetition &mdash; Sidan består av block som täcker hela viewporten. Dessa block består i sin tur av antingen bilder på Cristiano Ronaldo eller på hans highlights/produkter. Tanken är att varje gång man skrollar så visas en ny "sida". Det är som ett vertikalt galleri.</li>
<li>Skala &mdash; Nästan varje block eller bild har fokus på ett objekt som är fysiskt större än de andra objekten i viewporten.</li>
<li>Rörelse &mdash; Sidan uppnår detta på två sätt: 1) När man hovrar över en bild så kan den antingen visa en liten filmsnutt eller breddas så att det visas mer av den 2) När man skrollar så hjälps man ibland av sidan att att snabbt skrolla automatiskt/magnetiskt så att relevant info visas i centrum viewporten.</li>
<li>Textur/färg &mdash; Sidan arbetar med filter för att ge olika färger och strukturer på ett par sätt: dels så har sidan en låg kontrast (som att man har solglasögon på sig), dels får utvalda bilder en orange färgton när man hovrar över dem och dels så ger bilderna och filmsnuttarna ett grainy/kornigt intryckt. Kanske har det gjorts för det ska se ut som att de är råa/icke-retuscherade eller för att spara på bandbredd.</li>  
</ul>

<h4 class="analysis-h4">Designprinciper för undersidor(4.5)</h4>
Överlag så är designprinciperna desamma för framsidan och undersidorna. Den stora skillnaden är att när man kommer in på framsidan så försöker man fånga hans mångsidighet direkt genom att visa hans fotbollsspelande och produkter han marknadsför i ett och samma block. På de andra sidorna innehåller varje block en isolerad produkt eller bild.
Kika om designprinciperna som används är lika/olika för framsidan och undersidorna och kommentera.
</div>

<h3 class="analysis-h3">David McRaney</h3>
<div class="analysis-container" markdown="1">
<h4 class="analysis-h4">Sidans syfte(4.1)</h4>
David McRaney tjänar pengar på att skapa content som är relaterat till människors olika tankefel och biaser. Syftet med sidan är etablera honom som en auktoritet och en publik person inom området. 
<h4 class="analysis-h4">Sidans design(4.2)</h4>
McRaneys sida är relativt enkel och avskalad jämfört med de andra två personerna i studien. Han tonsätter sidan med färgen blå medan bakgrunder är i vitt/grått. Sidan består av en klassisk navbar i toppen och en footer med några små ikoner i botten. Sidan består av innehåll som läggs i 2-3 centrerade kolumner i ett 6-kolumnsblock.
<h4 class="analysis-h4">Designens känsla(4.3)</h4>
Sidans syfte är att lyfta fram content creator David McRaney. I och med att han är skämtsam men också intellektuell så ska sidan spegla detta. Han uppnår den skämtsamma tonen med hjälp av lite ansiktsmimik i sina profilbilder. Känslan av teknikerna bakom sidan är att det känns som ett standardtema i något CMS med lite modifierade färger. Färgerna inger ett intryck av intelligens men inte för seriös. Sidan lyckas med sitt syfte med sin design och med att visa upp David McRaney och hans alster.
<h4 class="analysis-h4">Designprinciper och designelement(4.4)</h4>
Sidan använder sig av dessa designprinciper:
<ul class="ol-analysis">
<li>Grid &mdash; Sidan består av någon typ av rutnät eller av kolumner. Innehållet är centrerat. Det syns tydligt att hans innehåll ligger i 1-3 kolumner i 6-kolumnsuppdelningar. Han verkar dock inte använda sig av flexbox/grid. Ofta ligger bilden i vänster kolumn medan texten ligger i höger kolumn.</li>
<li>Symmetri/balans &mdash; Ofta består de olika viewport-blocken på hans framsida av två/tre kolumner. Om kolumnerna inte är helt symmetriska så kan det vara så att den ena innehåller en bild, men det balanseras av text på den motsatta sidan.</li>
<li>Skala/hierarki &mdash; Bilderna på honom och hans content (exempelvis bok) är större och drar blicken mot dem direkt. Det han fokuserar på just nu ligger högst upp på framsidan och sträcker sig ett par viewport-skrollningar neråt. Han håller på att marknadsföra sin bok där. Information om hans andra innehåll (pod och äldre böcker) kommer längre ner på sidan.</li>
<li>Repetition &mdash; Sidan har snarlik design på alla hans sidor. Vilket gör att man känner igen sig och det blir lättare att hitta relevant information. Oavsett sida så är header och footer samma. Den där centrerade 6-kolumnsdesignen är också samma. Ett annat repetitionsknep: går man in på några av undersidorna via navbaren så ser man att innehållet därifrån finns även längre ner på framsidan, exempelvis bio:n. </li>  
</ul>

<h4 class="analysis-h4">Designprinciper för undersidor(4.5)</h4>
David McRaney upprepar samma designprinciper på sina undersidor: symmetri, balans, repetition och uppstrukturering via något rutnät/kolumnsystem. Undersidorna blir enklare att navigera i och med att man lär sig mönstret redan från framsidan. Jag tror även att han använder sig av ett cookie-cutter/färdigt tema i ett CMS. [Built With](https://builtwith.com/?https%3a%2f%2fwww.davidmcraney.com%2f) säger att han använder sig av Squarespace. 
</div>

<h3 class="analysis-h3">Selena Gomez</h3>

<div class="analysis-container" markdown="1">
<h4 class="analysis-h4">Sidans syfte(4.1)</h4>
Selena Gomez är en sångare och en skådespelare. Sidans syfte är att vara en hemvist åt henne som varumärke. Här finns länkar till hennes shop, musik, välgörenhetsengagemang, butik, filmer, TV-serier, social media med mera. 
<h4 class="analysis-h4">Sidans design(4.2)</h4>
Som Ronaldos sida så består Selenas framsida av stora klart avgränsade block som täcker hela viewporten. Framsidan visar ett axplock av hennes alster. Det finns en sticky navbar på sidan, den har även ikoner med hennes social media (i normala fall brukar detta vara i footern). Hon har en viss textur/struktur som bidrar till en drömsk känsla. Hennes bilder får en att tänka på Audrey Hepburn och 50-/60-tal samt ibland på Wes Anderson filmer.
<h4 class="analysis-h4">Designens känsla(4.3)</h4>
Designen lyfter fram skådisen och artisten Selena Gomez. Sidan har en dimmig struktur som ger en drömsk känsla och får en att tro att Selena vill profilera sig mer som en konstnärlig person än som en popstjärna. Från det jag känner till om Selena Gomez så tänkte jag att hennes sida skulle vara "gladare" och mindre drömsk och konstnärlig. Om designens syfte är att få en att tänka på henne som en vuxen konstnär så tycker jag att den uppfylls.
<h4 class="analysis-h4">Designprinciper och designelement(4.4)</h4>
Sidan använder sig av dessa designprinciper:
<ul class="ol-analysis">
<li>Repetition &mdash; Det verkar som att även Selena Gomez framsida har samma block-design som Cristiano Ronaldo. Varje skrollning på framsidan tar en till ett snarlikt block som visar upp något nytt från hennes register. Det är mycket bilder på henne med samma (som säger: "jag är Selena, jag är seriös så jag visar inga känslor") även utanför framsidan. </li>
<li>Grid &mdash; Söker man sig utanför hennes framsida och kollar mot undersidorna så ser man att "Music, News, Videos och Film & TV" har samma rutnät. Rutnäten är till för att snabbt visa upp hennes portfölj med olika verk.</li>
<li>Rörelse &mdash; Dels så har bakgrundsbilden "partiklar" som rör sig uppåt och vissa av hennes bilder zoomas när man hovrar över dem.  </li>
<li>Textur &mdash; Framsidan känns lite dimmig (som att man har gjort bilderna lite suddiga och mörkare). På undersidorna och framsidan finns en bakgrundsbild som ser ut som sotpartiklar (alt. snöpartiklar beroende på bakgrundsfärg) som rör sig uppåt. Speciellt på framsidan passar detta väl ihop med filtret på bilderna.</li>  
</ul>

<h4 class="analysis-h4">Designprinciper för undersidor(4.5)</h4>
De tre första undersidorna Music, News, Videos och Film & TV verkar vara stöpta i samma form som framsidan. Dock så består de av grid-gallerier med bilder på hennes olika verk istället för den där blockvisa-designen (som Selena delar med David McRaneys och Cristano Ronaldos framsidor). Ett av blocken på framsidan skulle kunna ersättas med en avskalad version av undersidorna och det hade ändå känts naturligt. Framsidans färger skulle kunna utgöra darkmode medan de nämnda sidorna skulle kunna vara normal/day mode. Sidan inger inte samma känsla som McRaneys sida som att den är gjord med ett färdigt tema i ett CMS. Det känns som att någon har lagt mycket tanke bakom den. Tydligen är den gjord i Wordpress: [Built With](https://builtwith.com/?https%3a%2f%2fwww.selenagomez.com%2f)
</div>

Analys av personsidor{.analysis-h1}
-----------------------
Jag ser en trend av att man skapar en lång framsida som består av block där varje block har ett syfte att visa upp en ny produkt/aspekt på personen. 
<br>

I och med att detta är personsidor, på personer som tjänar pengar på att vara synliga så finns det många bilder på personerna i fråga. Alla bilder på en sida återger ungefär samma känsla, det vill säga: personen vill förknippas med en specifik känsla.

<br>
Mitt intryck är att man använder ett par designprinciper mer aktivt och lägger krut på dessa (repetition, grid, symmetri, färg, rörelse, struktur/textur) medan det finns andra som följer med på köpet: riktning, linjer, typografi etc. I kurslitteraturen så visas uppfinningsrika sätt att använda designprinciper. Här verkar det som att ingen av sidorna försöker göra något nytt. De har använt sig av "tried and true"-metoder och gjort förändringar med färger och bilder på sig själva. Sidorna är remixes snarare än nydanande. Ibland lägger man sin navigation bar någon annanstans än längst upp eller så görs footern på ett annat sätt. Men även det känns som att man försöker vara lokalt kreativ och att designen i sig är samma som alltid. 

<br>
Av de tre så är David McRaneys sida enklast samt lättast att följa och följaktligen även minst kreativ. Medan Selena Gomez har fler sidor än Ronaldo och därför större möjlighet att visa upp något nytt. Dock skulle jag lägga dem i samma klass. 

<br>
Nu när jag har analyserat sidorna så tror jag att jag hade kunnat skapa liknande sidor som är ungefär lika snygga med samma designmönster på egen hand.

Analys av min sida{.analysis-h1}
-----------------------

<h4 class="analysis-h4">Sidans design(4.2)</h4>
Sidan har en enkel kolumnbaserad design med en navigationsmeny vid toppen och en enkel footer med ikoner på social media. Fonten känns "tunn" och teknisk. Färgschemat är minimalistisk med  pastellgrön som huvudsaklig färg.

<h4 class="analysis-h4">Designens känsla(4.3)</h4>
Designen är relativt platt och det är få bilder(förutom i galleriet). Överlag ger sidan samma känsla som ett i huvudsak textbaserat 16-bitars spel från 90-/00-talen. 

Om sidans syfte är att testa relativt enkla webbdesignkoncept samt att visa upp analysrapporter i textformat, då uppfylls syftet. Om syftet är att skapa en behaglig, fröjd för ögat med nya kreativa sätt att använda designmönster då uppfylls inte syftet. 
<h4 class="analysis-h4">Designprinciper och designelement(4.4)</h4>
Sidan har inte en uttalad tanke bakom designprinciperna. Utan den har designats utifrån erfarenhet och en vision av att den ska hållas enkel men inte som att den är ogenomtänkt. Följande designprinciper har identifierats:
<ul class="ol-analysis">
<li>Grid &mdash; Sidan består av en rutnäts- och kolumnbaserad design. Aside, header+navigationsmeny, footer samt behållare med relevant text är skapat enligt rutnät.</li>
<li>Symmetri/balans &mdash; Sidorna är överlag symmetriska och balanserade (förutom möjligtvis analysrapporterna, där hamnar bilderna till vänster utan någon motvikt som balanserar dem).</li>
<li>Textur/struktur &mdash; Den gröna och gråa färgen i färgschemat (inte dark mode) ger ett pastellfärgsintryck. Fonten och de streckade gränslinjerna på rutorna ökar känslan 16-bitars spel från 90-/00-talen.</li>
<li>Repetition &mdash; Alla sidor följer samma upplägg med header, navigationsmeny och footer. Det hade förmodligen gått att göra repetition på ett fyndigt sätt som inte känns monoton. Kanske hade navigationsmenyn kunnat behålla sitt huvudsakliga utseende men bytt färg beroende på sida?</li>  
</ul>

<h4 class="analysis-h4">Designprinciper för undersidor(4.5)</h4>
Undersidorna använder sig av samma designprinciper. Ibland så läggs det mer fokus på vissa delar: exempelvis så läggs det fokus på att balansera rutor med olika storlekar i Technologies-sidan och i gallery är gridden helt balanserad. Precis som framsidan så är designprinciperna som används inte särskilt välutvecklade. Det har inte funnits någon avancerad tanke bakom dem och inga risker har tagits.

<h4 class="analysis-h4">Förbättringsförslag utifrån analys</h4>
Jag hade velat vara mer kreativ framöver med designpatterns. Jag tänker inte ändra min sida överdrivet mycket men hade kunnat tänka mig att ha samma blockdesign som Cristiano Ronaldo och Selena Gomez på min framsida. Den hade innehållit lite highlights från alla kursmoment hittills. Alltså att när man skrollar så ser man block med utvalda delar från mina lösningar på kursmomenten.

Det är svårt att få till färgkombinationer som ser bra ihop med allt annat och jag vill inte riskera att det blir ännu värre. Jag hade även kunnat tänka mig att göra min footer och navigationsmeny mer i linje med övriga designen.

Jag tror jag hade haft svårare att göra uppdateringar utifrån rörelse, djup och negative space även om det hade gjort sidan mycket mer spännande.

Om jag hade haft mer innehåll på sidan så hade jag velat att testa designprincipen med riktning/direction. 

Måste också lägga till att det är nog mycket lättare att ändra struktur på en sida ifall man använder sig av ett no code CMS som Wordpress eller Squarespace och därför kan jag kanske inte mäta mig mot Selena Gomez/David McRaney (än).

<h4 class="analysis-h4">Uppdateringar utifrån analys</h4>
Kommer sen.

Referenser{.analysis-h1}
-----------------------

N/a

Övrigt{.analysis-h1}
-----------------------
Den här rapporten sammanställdes av Owais Sulehria