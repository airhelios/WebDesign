---
Title: Uppdrag 5
Description: Webbplatsdesign och aktuella trender: en undersökning av Blocket, Fyndiq och Sellpy.
Template: analysis
---
<div class="kmom0506" markdown="1">
# Uppdrag 5{.analysis-h1}


Företaget Sök Under har kontaktat författarna för att göra en analys av aktuell webbplatsdesign.

Frågeställning: Vilka är de trender och som är aktuella för tillfället?


## Urval{.analysis-h2}


Vi valde att undersöka webbplatser vars fokus är att agera marknadsplats för varor, både från privatpersoner och företag. För att få en bredd i vårt urval valde vi 3 sidor med olika inriktning. Urvalet var subjektivt, med ambitionen att försöka hitta de största webbplatserna inom respektive inriktning.


* Blocket.se - vilka främst erbjuder privatpersoner möjlighet att annonsera.


* Sellpy.se - vilka annonserar andrahandskläder åt privatpersoner för ett arvode.


* Fyndiq.se - vilka enkom annonserar varor från olika företag/leverantörer.


## Metod{.analysis-h2}


Uppgiften är att analysera aktuella webbplatsdesigner och undersöka aktuella trender. Detta kan vara en stor fråga och för att göra detta till något som faktiskt kan undersökas har detta konkretiserats till att undersöka följande aspekter på de utvalda webbplatserna:


* **Känsla**, utifrån författarnas subjektiva upplevelse av webbplatserna.


* **Designelement och principer**, utifrån “Design elements and principles” [4]. Materialet definierar 20 designprinciper.


* **Typsnitt**, med hjälp av webbläsarens developer tools.


* **Tillgänglighet**, genom Google Lighthouse.


* **Prestanda**, genom Google Lighthouse.


För att avgränsa uppgiften är fokus på:


* **Startsida**: Det första som besökarna ser. Bör representera och visa de aktuella trenderna.


* **Produktsidorna**: En viktig aspekt av dessa webbplatser och här kan det finnas intressanta observationer.


Författarna är intresserade av att utveckla webbapplikationer som ersätter desktop-applikationer, vilka i många fall är utvecklade för att används framför allt på desktop. Utifrån detta intresse är fokus på desktop, men en mindre omfattande jämförelse med mobilversionen görs, då mobil-surf är en stor del av användandet.


#### Konkret tillvägagångssätt för att göra ovanstående{.analysis-h4}


**Resultat: Resultaten presenteras**


 * Screenshot tas för att dokumentera vad som observerats.


 * Observationer på de olika sidorna noteras i tabeller, utifrån screenshoten och de verktyg som nämnts ovan


**Analys: Resultaten diskuteras och analyseras**


 * Slutsats kring likheter och skillnader mellan de olika sidorna görs.


 * Aspekter som författarna anser nämnvärda tas upp.


## Resultat{.analysis-h2}


### Screenshots{.analysis-h3}


#### Blocket.se{.analysis-h4}


##### Startsida{.analysis-h5}


![Blockets startsida](%base_url%/image/project/image7.png)


![Blockets footer](%base_url%/image/project/image12.png)


##### Produktsida{.analysis-h5}


![Blockets produktsida](%base_url%/image/project/image8.png)


![Blockets produktsida forts.](%base_url%/image/project/image1.png)




#### Sellpy.se{.analysis-h4}


##### Startsida{.analysis-h5}


![Sellpys startsida](%base_url%/image/project/image6.png)


![Sellpys startsida forts.](%base_url%/image/project/image5.png)


![Sellpys startsida footer](%base_url%/image/project/image10.png)




##### Produktsida{.analysis-h5}


![Sellpys produktsida](%base_url%/image/project/image4.png)
![Sellpys produktsida forts.](%base_url%/image/project/image9.png)


#### Fyndiq.se{.analysis-h4}


##### Startsida{.analysis-h5}


![Fyndiqs startsida](%base_url%/image/project/image3.png)


![Fyndiqs startsida forts.](%base_url%/image/project/image2.png)


##### Produktsida{.analysis-h5}


![Fyndiqs produktsida](%base_url%/image/project/image11.png)


### Webbplatsdesigner och aktuella trender{.analysis-h3}


#### Övergripande känsla{.analysis-h4}


| Aspekt            | Blocket.se                                                                                                                                                                                           | Sellpy.se                                                                                                                                                                                                  | Fyndiq.se                                                                                                                                                                                                  |
|-------------------|------------------------------------------------------------------------------------------------------------------------------------------------------------------------------------------------------|-----------------------------------------------------------------------------------------------------------------------------------------------------------------------------------------------------------|-----------------------------------------------------------------------------------------------------------------------------------------------------------------------------------------------------------|
| **Känsla**        | Vi känner igen Blocket och det känns familjärt, men också förlegat och omodernt. Det som bidrar till att skapa denna känsla är bl.a. att det saknas djup på sidorna (bilden som används, avsaknad av skuggor), de färglagda ikonerna, färgvalet och den översta raden med ett vertikalt streck i olika färger. Det är tydligt hur man ska lägga in en annons eller kan söka. | Ger ett modernt, bildrikt och harmoniskt uttryck. Det känns enkelt att använda sidan då strukturen känns familjär. Färgerna och bildvalen skapar en känsla av trygghet.                                                  | Webbplatsen ger ett något plottrigt intryck, med flera varor och mycket detaljer kring priser och exempelvis hur många varor som sålts idag. Den upplevs mindre harmonisk i detta och något stressande. Den är dock tydlig i hur man kommer igång med att handla, med flera varuförslag och tydliga kategorier. Tematiska färgval tycks användas baserat på årstid, vilka nu ger en mellandagskänsla.                         |
| **Desktop vs. mobil** | Sidan ger ett liknande uttryck på mobilen, även om den är mobilanpassad.                                                                                                                             | Sidan ger ett liknande uttryck på mobilen, även om den är mobilanpassad.                                                                                                                                    | Sidan ger ett liknande uttryck på mobilen, även om den är mobilanpassad.                                                                                                                                    |




#### Startsida{.analysis-h4}




| Aspekt                    | Blocket.se                                                                                                                                                                           | Sellpy.se                                                                                                                                                                      | Fyndiq.se                                                                                                                                                                      |
|---------------------------|----------------------------------------------------------------------------------------------------------------------------------------------------------------------------------------|--------------------------------------------------------------------------------------------------------------------------------------------------------------------------------|--------------------------------------------------------------------------------------------------------------------------------------------------------------------------------|
| **Designelement och principer** | Sidan använder ett flertal designelement och principer. Det som är mest slående är att ögat snabbt söker sig till de två huvudfunktionerna på sidan, att söka efter annonser och att lägga in annonser. Dessa element ligger i ett Z-mönster, och använder sig av en blå färg. Z-mönstret kan klassificeras som design-principen direction, det medvetna valet av blå färg kan klassificeras som repetition, då viktiga element fått samma färg. Längre ner på Blockets sida kommer ett par element som är formatterade som kort, de har alla liknande formatering, med en bild, rubrik och brödtext. Här kan man hitta designprinciperna framing, grid, symmetry och repetition. | Sidan använder ett flertal designelement och principer. Övergripande upplevs en tydlig hierarchy, där olika principer bidrar. Till exempel så används hero-bilden för att dra uppmärksamhet till sig, vilket är ett uttryck för scale. Sidan använder sig av repetition, där element av liknande typ är stylade på samma sätt, exempelvis presenteras "Fynda vinterdeals" och "Influencer Pop-up Shops" på ett likartat sätt. Detta bidrar till en känsla av ordning och gör det lätt att ta till sig informationen (och således till hierarchy). Hero-bilderna skapar en känsla av rörelse, liv och djup. Detta kan klassificeras som designprincipen movement. Djupet som upplevs i bilden kan klassificeras i designprincipen texture.   | Sidan använder ett flertal designelement och principer. "Hierarchy", genom främst "lines" och "scale", används för att framhäva produkter och prisdetaljer omgående på startsidan. Sidan använder sig också av repetition, där element av liknande typ är stylade på samma sätt, främst varukategorierna. Något som hjälper till att till viss del knyta samman och skapa en känsla av ordning i de spretiga kategorierna. Även symmetri används genomgående på startsidan, med centraliserade element i jämna rader, troligen för att försöka skapa ett lugn i mängden av varuinformation. |
| **Typsnitt**             | *Rubriker*: BlocketSans-Bold, sans-serif; <br> *Brödtext:* BlocketSans-Regular, sans-serif; Båda dessa fonter är framtagna specifikt för Blocket av Letters From Sweden. Typsnittet är tydligt likt och inspirerat från Gill Sans, vilket är ett relativt lättläst typsnitt, som trots att det är sans serif upplevs som detaljerat. Olika färger används för att skapa gruppering av information som underlättar läsandet. | *Rubriker*: Space Grotesk, sans-serif. Ger ett modernt och lättläst intryck. <br> *Brödtext:* Ballinger, sans-serif. Ger ett tydligt och lättläst intryck, känns modern. Olika färger används för att skapa gruppering av information som underlättar läsandet. | *Rubriker*: Mulish, Mulish_Fallback; Lättläst och modernt både för rubrik och brödtext, vilket också tycks varit målet för designen av det minimalistiska Sans serif-typsnittet. <br> *Brödtext:* Mulish, Mulish_Fallback; Författarna upplever dock att produktbeskrivninginen är svår att se då den saknar *Rubriker*, och eventuellt hade behövt förstoras i sådant fall.     |
| **Tillgänglighet(desktop)** | 93/100 <br> Contrast: Background and foreground colors do not have a sufficient contrast ratio. Names and labels: Elements with visible text labels do not have matching accessible names. | 77/100. <br> Names and labels: Buttons do not have an accessible name. Image elements do not have [alt] attributes. Links do not have a discernible name. Contrast: Background and foreground colors do not have a sufficient contrast ratio. Aria: Values assigned to role="" are not valid ARIA roles. | 82/100 <br> Names and labels: Buttons do not have an accessible name. Contrast: Background and foreground colors do not have a sufficient contrast ratio. Aria Elements with an ARIA [role] that require children to contain a specific [role] are missing some or all of those required children.   |
| **Prestanda(desktop)**    | 86/100 <br> First Contentful Paint: 0.5 s Largest Contentful Paint: 1.1 s Total Blocking Time: 250 ms Cumulative Layout Shift: 0.003 Speed Index: 1.8 s | 46/100 <br> First Contentful Paint: 1.0 s Largest Contentful Paint: 2.7 s Total Blocking Time: 320 ms Cumulative Layout Shift: 0.504 Speed Index: 1.9 s | 63/100 <br> First Contentful Paint: 0.8 s Largest Contentful Paint: 0.8 s Total Blocking Time: 3,160 ms Cumulative Layout Shift: 0.063 Speed Index: 2.4 s |


#### Produktsida{.analysis-h4}
| Aspekt                        | Blocket.se                                                                                                                                                                                   | Sellpy.se                                                                                                                                                                              | Fyndiq.se                                                                                                                                                                              |
| ----------------------------- | -------------------------------------------------------------------------------------------------------------------------------------------------------------------------------------------- | -------------------------------------------------------------------------------------------------------------------------------------------------------------------------------------- | -------------------------------------------------------------------------------------------------------------------------------------------------------------------------------------- |
| **Designelement och principer** | Sidan använder ett flertal designelement och principer. Det som är mest slående är att ögat snabbt söker sig till de två huvudfunktionerna på sidan, att söka efter annonser och att lägga in annonser. Dessa element ligger i ett Z-mönster, och använder sig av en blå färg. Z-mönstret kan klassificeras som design-principen direction, det medvetna valet | Utöver designprinciperna som används på startsidan använder också horisontella linjer för att separera olika element och hjälpa besökaren att hitta rytm i sidan, vilket kan kategoriseras till designprincipen lines. Det blå signal-elementet som användes på startsidan för att söka och lägga in annonser används också på produktsidor där säljaren erbjuder köp genom Blocket. Att det återkommer gör det enkelt för besökaren att förstå att det är ett viktigt element. | Återigen används liknande designprinciper för förslag/up-sale, som i startsidan, exempelvis repetition. Grid används för varuinformation, och hierarchy genom uppskalning av det element där användaren har möjlighet att lägga varan i sin varukorg. Sammantaget skapar detta med repetition, återigen, av bilderna en upplevelse av ordning och lugn på produktsidan. | Utöver förslag/up-sale, som använder liknande designprinciper som startsidan, har produktsidan en lugnare framtoning. Hiearachy används återigen i form av en stor skala på elementet där användaren kan lägga produkten i sin varukorg. En balans viktmässigt upplevs mellan den utörliga texten och detta element. Movement läggs till på produktsidan genom vågiga linjer för produktförslag vilket skapar liv i designen. |
| **Typsnitt**                 | Samma som startsidan.                                                                                                                                                                        | Samma som startsidan.                                                                                                                                                                  | Samma som startsidan.                                                                                                                                                                  |
| **Tillgänglighet**            | 87/100                                                                                                                                                                                       | 76/100                                                                                                                                                                               | 82/100                                                                                                                                                                               |
| **Prestanda**                 | 54/100                                                                                                                                                                                       | 61/100                                                                                                                                                                               | 67/100                                                                                                                                                                               |


## Analys{.analysis-h2}
### Känsla{.analysis-h3}


Alla sidor upplevs som enkla att använda, trots att de tar sig helt olika uttryck.


Författarna upplever Blocket som Fyndiq som mindre moderna än Sellpy. Fyndiq upplevs som plottrig och skapar en känsla av stress, som liknar den som upplevs i lågprisbutiker (t.ex. Ullared). Detta är troligtvis ett medvetet grepp, utifrån den målgrupp som sidorna har. Blocket har en stor kundbas och är marknadsledande. Det är en risk för dem att ändra till ett modernt utseende och uppsidan är tveksam. För Sellpy, som är en ny tjänst, som främst verkar rikta sig till medvetna yngre konsumenter som är mer "medelklass", är det troligtvis viktigare att upplevas modern. Fyndiq vill upplevas som en lågpriskedja, och det är den känsla som ges av webbplatsen. **Slutsatsen är alltså att trots att känslorna är olika, är designen av sidorna målgruppsanpassad**.


Kring bildvalen observeras att Sellpy i stor utsträckning använder bilder på personer och aktiviteter, medan Fyndiq och Blocket, är mer produkt / fynd / objekt-fixerade. Ett aktivitets- och personfokus gör det möjligt att identifiera sig med sidan / produkterna / varumärket, och skapa ett intresse. **Slutsatsen är att bildvalet i stor utsträckning har möjlighet att påverka det varumärke som företaget vill bygga, och att det tycks finnas en medvetenhet kring detta.**


### Designelement och principer{.analysis-h3}


Sidorna använder många olika designprinciper som knyts samman genom välavvägd "composition". Element repeteras, vertikala linjer separerar innehåll, starka färger, svaga färger… Detta bidrar till att sidorna upplevs som enkla att använda, och som besökare guidas man genom sidornas olika element för att skapa ett köpintresse.


### Typsnitt{.analysis-h3}


Genomgående används typsnitt som är relativt lättläst, troligen för tydlighet för kunden. Textfärg och olika nivåer av fetstil används för att gruppera och differentiera information. Ett exempel är hur en ljusare textfärg ofta används för att "gömma" information som är av mindre vikt, men som besökaren ändå kan tänkas vilja hitta när ett intresse för en produkt väl uppstått. 


### Tillgänglighet{.analysis-h3}


Det är bara Blocket som får ett resultat över 90, och därtill enbart på sin startsida, vilket av Google Lighthouse klassificeras som grönt. Tillgänglighet verkar inte vara en direkt prioritering av någon av webbplatserna.


### Prestanda{.analysis-h3}


Genomgående har webbplatserna en relativt låg prestanda. Författarna upplever inte någon av webbplatserna som särskilt långsam trots prestandabetyget, men då är författarna och andra besökare troligtvis redan intresserade av vad de har att erbjuda och känner till varumärkena.


Det sägs att en av många faktor för att hamna högt upp i sökresultaten hos t.ex. Google, är att tillhandahålla en snabb och väl fungerande sida. När det kommer till Sellpy, Blocket och Fyndiq, kanske de inte anser att detta är en viktig parameter. Författarna tycker dock att det skulle kunna vara relevant för Fyndiq, då besökare söker på produkterna i sökmotorer. Med tanke på denna observation testade vi att söka på produkttermer som är relevanta för Fyndiq. Det visade sig att Fyndiq kom långt ner i sökresultat (position 20+), och mindre handlare kom tidigare. Här noterar vi dock att Fyndiq istället använder sig av betald sökmotormarknadsföring och där kommer på topp 3.


En analys kring detta hos de undersökta webbplatserna tycks motiverad, och mindre åtgärder hade troligen varit hjälpsamma för att bland annat minska marknadsföringskostnader på sikt, samt öka tillgängligheten för grupper i behov av detta.


## Referenser{.analysis-h2}


[1] (2024, January 9). Blocket [Online]. Tillgänglig: https://blocket.se/

[2] (2024, January 9). Sellpy [Online]. Tillgänglig: https://sellpy.se/

[3] (2024, January 9). Fyndiq [Online]. Tillgänglig: https://fyndiq.se/

[4] (2024, January 9). Design elements and principles [Online]. Tillgänglig: https://www.canva.com/learn/design-elements-principles/


## Övrigt{.analysis-h2}
Författare: Owais S,
Peter L,
Karl W
</div>