---
Title: Uppdrag 6
Description: This is the design principles report
Template: analysis
---

# Uppdrag 6

## Urval

Analysen väljs att göras på följande Ludviga Af Solstråle-sida (av Owais Sulehria)[1]:

[https://www.student.bth.se/~owsu23/dbwebb-kurser/design/me/kmom10/](https://www.student.bth.se/~owsu23/dbwebb-kurser/design/me/kmom10/)

Sidan har två teman, för att analysen inte ska bli för omfattande så begränsar den sig till huvudtemat samt till desktopsidan (alltså inte mobilsidan).

Analysen görs på designelement- och principer, då detta anses karakterisera sidans "själ" och är därför av speciellt intresse.

## Metod

För att skapa underlag för en analys av designelement/-principer samt för att dra slutsatser så kommer dessa frågor besvaras nedan före analysen:

1. Vad är sidans syfte?
2. Vad kännetecknar sidan allmänt och vad kännetecknar dess design?
3. Gynnar designen webbplatsens mål och syfte, samt vilken känsla ger designen?
4. Vilka designprinciper kännetecknar webbplatsens design?
5. Vilka skillnader är det mellan framsidan och undersidorna när det gäller designen?

Kategoriseringen av designelement samt -principer har gjorts utifrån följande Canva-sidan[2]:

[https://www.canva.com/learn/design-elements-principles/](https://www.canva.com/learn/design-elements-principles/)

## Resultat

### Vad är sidans syfte?

Sidan tycks ha skapats för att Ludviga Af Solstråle ska visa att de har en digital närvaro och för att de ska locka kunder som redan är intresserade men har inte bestämt sig än.

Sidan innehåller inte särskilt många calls to action, vilket tyder på att det inte är en sida för att aggressivt övertala nya kunder. Genom att enkelt visa sina highlights så intar de en "show, don't tell"-attityd.

### Vad kännetecknar sidan allmänt och vad kännetecknar dess design?

Sidan eftersträvar att vara elegant. Designen med "block"/kvadratiska element påminner om teman från CMS som Squarespace eller Wordpress. Färgerna är tydliga och består i huvudsak av guld och mörkgrått med inslag av grönt. Sidan är inte särskilt utvecklad när det gäller innehåll, dock uppfyller den sitt syfte med att skapa en elegant digital närvaro.

## Gynnar designen webbplatsens mål och syfte, samt vilken känsla ger designen?

Designen passar i stor grad in på webbplatsens mål och syfte: den är enkel att navigera och växelvis pretentiös/elegant. Med hjälp av hero, footer och header så vet man alltid vilken sida man är på.

Det har lagts tillräcklig tanke på designen för att visa prospektiva kunder att de minsann kan ha en lika elegant närvaro på internet som i verkligheten, men ändå inte alltför mycket.

### Vilka designprinciper kännetecknar webbplatsens design?

#### Symmetri och rutnät

Sidan använder sig friskt av principerna symmetri/balans och rutnät. Sidan är också mer fokuserad på att fylla ut innehållet i bredd än vad som är vanligt (se beskrivning i punktlistan). I nedan bild har följande aspekter markerats ut med linjer enligt färgerna:

- Magenta - Mittlinje (för att visa symmetri och balans). Allt är balanserat runt mittlinjen.
- Blå - De 4 olika blocken/rektanglarna (exklusive navigationsmeny och footer) som framsidan består av.
- Grön - Kolumnerna varje block består av.
- Lila med vit overlay - viewporten, som är mer fokuserad på bredd, till skillnad från en del andra sidor som inte fyller ut sitt material i hela bredden.

![Framsida till sida som analyseras till kmom06](%base_url%/image/project/framsida.jpg)

#### Repetition

Följande aspekter upprepas för att uppnå en helhet på sidorna:

- Navigationsmeny - likadan på varje sida (med synlig logo).
- Footern - samma footer syns på alla sidor. Även här är logon synlig.
- Rutnätsdesignen - alla sidor är designade enligt samma typ av block som innehåller kolumner med text eller bilder.
- Det "pretentiösa" textinnehållet.
- Färgschemat - detta är givet. Olika färgscheman på undersidorna har snarare skapat förvirring. Dock behöver färgschemat inte vara fullständigt likadan heller.
- Typografin - även detta är givet. Detta är en detalj som nog inte hade märkts i första laget men detaljerna gör helheten enligt Ludviga Af Solstråle.

#### Hierarki och skala

Ludviga Af Solstråle har avsiktligt lagt en stor hero-bild med texten "You have been cordially invited" överst för att väcka intresse hos besökaren. Det är inte helt uppenbart vad Ludviga Af Solstråle gör och man får skrolla ett par viewports neråt för att det ska bli tydligare. Detta för att väcka mystik.

Skrollar man till grundarnas profiler så ser man att alla fyra har samma storlek på sin profilrutor. Här har man förmodligen avsiktligt valt bort en skala eller hierarki för att visa att grundarna alla tillför lika mycket till företaget.

#### Typografi och färger

Ludviga har valt ett typsnitt med seriffer för rubrikerna medan brödtexten består av ett smidigt sans seriff-typsnitt. Typsnitten tycks ge intrycket av modern elegans.

Färgschemat som utgörs av guld, mörkguld, mörkgrått och gröna inslag räknas som analogt. Färgen guld har förmodligen valts för att det ger en bild av lyx.

### Vilka skillnader är det mellan framsidan och undersidorna när det gäller designen?

De är i många drag väldigt lika (se bild nedan på alla tre sidor), exempelvis så har de:

- Samma typ av rutnätsmönster
- Samma typografi
- Samma typ av block (de rektangulära blocken med texten)
- Samma upplägg på text och bild
- Färgschemat är väldigt snarlikt
- Footer och navigationsmeny är samma.

Detta sammantaget visar att undersidorna delar samma själ som framsidan. Det finns dock ändå ett par skillnader:

- Blocken i undersidorna har en bakgrund som består av mörkare guld medan blocken i framsidan har en grå eller guldig bakgrund.
- Blocken går inte hela vägen ut till kanterna, de har alltså en margin/marginal. Trots detta så täcker de ändå majoriteten av viewporten.
- Hero-bilden syns bara på framsidan.

Dessa skillnader får framsidan att framstå som mer elegant och formell medan undersidorna ses som lite mer lediga. Texten är pretentiös genom alla sidor men highlights-sidan visar även upp en viss humor.

![Framsida i jämförelse med undersidorna](%base_url%/image/project/juxtaposition.jpg)

## Analys

Ludviga Af Solstråles hemsida förlitar sig i huvudsak på dessa designprinciper:

- Rutnät
- Symmetri
- Repetition
- Typografi
- Färger
- Hierarki och skala

Där de tre översta utnyttjas kanske mest. Detta är inget unikt för dem. Många av dagens verktyg för att bygga och designa hemsidor (Squarespace, WordPress, Figma, Bootstrap) gör det enkelt att använda sig av kolumner och rutnät, vilket också innebär att många använder dem.

En stor andel webbsidor har centrerat innehållet och element i mitten, exempelvis[3]:

![Exempel på sida med smalare bredd](%base_url%/image/project/smal_bredd.jpg)

Många andra väljer, precis som Ludviga Af Solstråle, att utnyttja hela viewportens bredd. Fördelarna med de två olika designerna kan vara:

Hela bredden:

- Större mångsidighet vid placering och skalning av exempelvis rutor och bilder.
- Ger en mer "immersive" känsla. Som att kolla på widescreen TV vs vanlig 4:3-bredd.
- Rymmer helt enkelt mer text, bilder och element på skärmen

Centrerade huvudelement:

- Lättare att navigera.
- Mer anpassad för längre texter.
- Lättare att anpassa för att uppnå mobil responsivitet.

Symmetri och balans är något som människor finner tilltalande och icke-balans bör ha ett syfte. Därför är det enklare att inte bryta mot symmetridesignprincipen, såvida det inte görs på ett kreativt sätt.

Repetition är tidseffektivt för utvecklaren och har effekten att besökaren känner igen sig på sidan. Det bidrar även till varumärket och sidans identitet. Det här är en naturlig designprincip att införliva på sin sida.

Färg är en designprincip som kräver, av naturliga skäl, att ett beslut tas tidigt i utvecklandet av sidan. Det är lätt att välja ut ett "good enough" färgschema som är baserat på olika nyanser av grått, svart, vitt, och 1-3 andra färger. Att uppnå harmoni med färgerna och överträffa den gemene sidan är däremot svårt. Speciellt när färgerna kan ha olika symbolisk betydelse och när en speciell image eftersträvas. Därför krävs det en iterationsprocess där olika färger testas mot varandra tills tillräckligt bra resultat uppnås. Att tillgänglighetsanpassa färgerna ökar svårighetsgraden med ett par nivåer, vilket kan leda till att en sida kanske inte uppnår 100% i tillgänglighet.

Typografin är enklare att bara följa "default"-läge på i och med att standardinställningarna är bra nog. Ett typsnitt med bra utseende, rätt radhöjd och teckenavstånd kan göra stor skillnad och hjälpa till med att förstärka sidans image. Designen är inte bättre än sin svagaste länk och för att helhetsbilden inte ska brista så krävs det att typografin matchas mot övriga sidan.

Hierarki och skala kommer också naturligt, det är givet att den mest relevanta informationen presenteras först och störst. För att göra sidan mindre enformig så kan designern sträva efter att uppnå hierarkierna och skalan genom olika sätt. Ett hypotetiskt sätt för detta vore, att i en rad med fyra block, skapa ett block med framträdande drag som inte beror på skala eller ordning (kanske ändrar man på bakgrundsfärgen). Då dras blicken naturligt dit först och blocket hamnar även högst upp i hierarkin bland sina grannar.

Överlag så kan resultatet sammanfattas med att de mest påfallande designelementen är färg och principerna kring elementens storlek, placering, hierarki med mera. Det som är viktigt att påpeka är att för att skapa en tilltalande sida så är detaljerna väldigt viktiga. Det finns åtskilliga bra verktyg som hjälper vid design och skapande av sidor och som redan från början har en uttänkt plan på hur designprinciperna ska utnyttjas. Detta bidrar dock till att det finns många sidor med liknande struktur och därför mindre minnesvärda. Här blir detaljerna extra viktiga, de kan få en sida att bli mer tilltalande och stå ut från mängden.

## Referenser

[1] (2024, January 9). L. Af Solstråle [Online]. Tillgänglig. [https://www.student.bth.se/~owsu23/dbwebb-kurser/design/me/kmom10/](https://www.student.bth.se/~owsu23/dbwebb-kurser/design/me/kmom10/)

[2] (2024, January 9). Design elements and principles [Online]. Tillgänglig: [https://www.canva.com/learn/design-elements-principles/](https://www.canva.com/learn/design-elements-principles/)

[3] (2024, January 9). Owsu23 Web Design (PA1436) [Online]. Tillgänglig. https://www.student.bth.se/~owsu23/dbwebb-kurser/design/me/portfolio/

## Övrigt
Författare: Owais S,
Peter L,
Karl W
